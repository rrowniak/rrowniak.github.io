---
id: 19
title: 'O mnie'
date: '2018-02-03T13:07:15+00:00'
author: 'Rafał Równiak'
layout: page
guid: 'http://rrowniak.com/?page_id=19'
---

Mam na imię Rafał i jestem w branży IT od prawie dwóch dekad z czego ponad 15 lat to doświadczenie zawodowe. Jestem absolwentem Wydziału Matematyki Stosowanej na AGH w Krakowie.

Podczas mojej przygody z informatyką miałem przyjemność pracować na różnych stanowiskach jak na przykład programista, team leader, architekt oprogramowania, project/development manager czy freelancer. Przez ten okres miałem do czynienia z przeróżnymi technologiami i uczestniczyłem w niezliczonej liczbie projektów począwszy od tych małych, start-up’owych, dużych po te największe czyli enterprise. Obecne pracuję jako Principal Software Engineer. Mój profil dostępny jest na [LinkedIn](https://www.linkedin.com/in/rafalrowniak/).

Oprócz pracy zawodowej mam też kilka innych zainteresowań. Jednym z nich jest elektronika, w szczególności aparatura pomiarowa i systemy automatyki w motoryzacji. Kiedyś nawet zajmowałem się naprawą sprzętu audio, głównie wzmacniaczy mocy ale ta profesja praktycznie wymarła, podobnie jak dinozaury.

Moją kolejną pasją są motocykle (spalinowe) i elektryczne jednoślady. Ostatnio zapadłem na chorobę konstruowania i jeżdżenia elektrycznymi pojazdami. Dwa projekty [Perun](http://rrowniak.com/e-bike-perun/) i [Aitwar](http://rrowniak.com/e-bike-aitwar/) są opisane na tej stronie.