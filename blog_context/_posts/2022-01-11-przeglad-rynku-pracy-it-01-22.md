---
id: 873
title: 'Przegląd rynku pracy IT 01/22'
date: '2022-01-11T17:49:28+00:00'
author: 'Rafał Równiak'
layout: post
guid: 'http://rrowniak.com/?p=873'
permalink: /it-pl/przeglad-rynku-pracy-it-01-22/
image: /wp-content/uploads/2022/01/javad-esmaeili-small-0unsplash.jpg
categories:
    - IT
    - Raport
tags:
    - płace
    - raport
    - 'rynek IT'
---

Zobaczmy jak wygląda rynek pracy IT na początku roku 2022. Przeanalizowałem ponad 8 tysięcy aktywnych ofert pracy i zbudowałem kilka ciekawych statystyk, w tym te dotyczące płac. Pomogą one zorientować się jak obecnie kształtuje się rynek pracy, w jakie technologie warto inwestować i na co można liczyć. Zapraszam do czytania.

Pod lupę wziąłem oferty dostępne na portalu [justjoin.it](http://justjoin.it). Już pierwsze statystyki pokazują, że obecna sytuacja jest inna niż tak, którą mogliśmy obserwować jeszcze kilka lat temu. I tak, **70%** badanych ogłoszeń to praca zdalna a pozostałe 30% wymagać będzie pojawienia się w biurze. Kiedyś w 2018 [zrobiłem](http://rrowniak.com/raport/raport-2-2018-krotki-przeglad-rynku-pracy-it/) zestawienie ofert pracy per miasto. Dzisiaj nie miało by to większego sensu ponieważ lokalizacja przestaje mieć znaczenie. Czy to tylko „tymczasowa konieczność”? Moim zdaniem to już trwały trend.

Poniżej zestawienie form zatrudnienia.

<figure class="wp-block-image size-full">[![](https://i1.wp.com/rrowniak.com/wp-content/uploads/2022/01/image.png?resize=696%2C398)](https://i1.wp.com/rrowniak.com/wp-content/uploads/2022/01/image.png)</figure>Większość ogłoszeń to praca na warunkach tylko b2b bo aż 42%. Możliwość wyboru pomiędzy b2b a umową o pracę zobaczymy w 27% ogłoszeń. Umowa o pracę to 28% a pozostałe 1% to umowa o dzieło. Jestem bardzo ciekawy jak będzie wyglądała dynamika zmian na tym obszarze w tym roku.

<figure class="wp-block-image size-full">[![](https://i1.wp.com/rrowniak.com/wp-content/uploads/2022/01/image-14.png?resize=696%2C377)](https://i1.wp.com/rrowniak.com/wp-content/uploads/2022/01/image-14.png)</figure>33% ofert kierowana jest do seniorów. Jednak najbardziej pożądani są specjaliści z średnim doświadczeniem (mid) bo aż 54%. Juniorzy to tylko 13% stawki. Relatywnie niskie zapotrzebowanie na inżynierów bez lub z małym stażem może korelować z dużą ilością ofert pracy zdalnej gdzie wymagane jest pewne doświadczenie ponieważ wdrożenie świeżego pracownika jest bardzo trudne w środowisku zdalnym i rozproszonym.

Przyjrzyjmy się jakich specjalistów szukają pracodawcy. Poniższy wykres pokazuje zapotrzebowanie na poszczególne specjalizacje:

<figure class="wp-block-image size-full">[![](https://i2.wp.com/rrowniak.com/wp-content/uploads/2022/01/image-1.png?resize=696%2C432)](https://i2.wp.com/rrowniak.com/wp-content/uploads/2022/01/image-1.png)</figure>Javascript jest niekwestionowanym liderem. To właśnie tych ogłoszeń o pracę jest najwięcej bo aż ponad 1,5k na ok 8k co daje ok 18% udziałów. Potem w kolejności Java, QA, .Net, PHP, Devops i na siódmym miejscu Python. O ile Java i QA nie dziwi to obstawiałem, że Python uplasuje się wyżej.

Dla porównania zobaczmy za jakie umiejętności pracodawcy są gotowi zapłacić więcej niż 35k PLN:

<figure class="wp-block-image size-full">[![](https://i1.wp.com/rrowniak.com/wp-content/uploads/2022/01/image-2.png?resize=696%2C435)](https://i1.wp.com/rrowniak.com/wp-content/uploads/2022/01/image-2.png)</figure>Tutaj mamy kilka ciekawostek. Na przykład język Go, który w poprzednim zestawieniu był na poziomie błędu statystycznego a teraz wyskoczył na piątą pozycję. Tak na marginesie to właśnie Go jest „*sponsorem*” tych zestawień. Mocny spadek zaliczyły takie obszary jak QA, .Net czy PHP. Jakiś czas temu [próbowałem przewidzieć](http://rrowniak.com/dobre-praktyki/najbardziej-poszukiwane-umiejetnosci-it-w-swiecie-post-pandemicznym/) jakie technologie będą zyskiwać na popularności i pewne trendy zaczynają być widoczne. W tym zestawieniu widać obszary takie jak security, technologie web czy przetwarzanie w chmurze. Chociaż to ostatnie będzie widoczne w dalszych zestawieniach. Przewidywałem też pojawienie się ogólnie pojętej sztucznej inteligencji i uczenia maszynowego. Ten trend nie jest jeszcze wyraźnie widoczny.

Przejdźmy do zarobków, a właściwie to do stawek jakie proponują pracodawcy. Do obliczeń wziąłem górne widełki motywując to tym, że jest to maksymalna kwota jaką pracodawca jest w stanie zaproponować za dane usługi, czyli jaki ma budżet. Oczywiście nie musi to być prawda, wiemy, że niektórzy zawyżają górne widełki aby zwabić jak największą ilość kandydatów. Jednak wolałem uniknąć dodatkowych komplikacji i niuansowania tego zestawienia zgodnie z zasadą [KISS](https://en.wikipedia.org/wiki/KISS_principle). Można dyskutować czy nie brać średniej czy jeszcze inaczej to liczyć ale nie da się zadowolić wszystkich.

<figure class="wp-block-image size-full">[![](https://i0.wp.com/rrowniak.com/wp-content/uploads/2022/01/image-3.png?resize=696%2C390)](https://i0.wp.com/rrowniak.com/wp-content/uploads/2022/01/image-3.png)</figure>Histogram przedstawia zestawienie płac b2b (niebieski) i UoP (zielony). Dla przedziału płac (oś X) wyliczono ilość ofert (oś Y). Widzimy, że środek ciężkości oscyluje w granicach 15k – 25k. Warto też odnotować niemal liniowy trend spadkowy liczby ogłoszeń UoP wraz ze wzrostem stawek i dominację b2b.

Na koniec chciałbym się skupić na bardziej szczegółowej analizie poszczególnych obszarów. Bo np. pisząc, że Javascript jest najpopularniejszą technologią robimy spore uproszczenie. Bo co oznacza oferta Javascript? Czy jedynym wymaganiem będzie znajomość tego języka? Z całą pewnością nie, szczególnie jeśli mówimy o stanowiskach mid lub senior. Przyjrzyjmy się zatem jakie inne wymagania pojawiają się obok głównych technologii.

<figure class="wp-block-image size-full">[![](https://i1.wp.com/rrowniak.com/wp-content/uploads/2022/01/image-7.png?resize=696%2C380)](https://i1.wp.com/rrowniak.com/wp-content/uploads/2022/01/image-7.png)</figure>Wykres należy czytać następująco. Oś Y to poszczególne wymagania towarzyszące danej technologii a oś X to procentowy udział we wszystkich ogłoszeniach. Na podstawie tych wykresów oszacujemy jak często pojawia się dane wymaganie.

W przypadku ogłoszeń Javascript widzimy, że React pojawia się prawie w 40% przypadków. Typescript będziemy widzieć w ok 1/3 ogłoszeń. Potem następuje coraz większe zróżnicowanie.

<figure class="wp-block-image size-full">[![](https://i0.wp.com/rrowniak.com/wp-content/uploads/2022/01/image-8.png?resize=696%2C388)](https://i0.wp.com/rrowniak.com/wp-content/uploads/2022/01/image-8.png)</figure>Devops to głównie praca w chmurze czyli AWS, Linux, Kubernetes, Docker. O te umiejętności pracodawca będzie pytał najczęściej.

<figure class="wp-block-image size-full">[![](https://i2.wp.com/rrowniak.com/wp-content/uploads/2022/01/image-9.png?resize=696%2C383)](https://i2.wp.com/rrowniak.com/wp-content/uploads/2022/01/image-9.png)</figure>Dla języka Python obserwujemy spore rozdrobnienie. Może to oznaczać sporą ilość różnych wymagań, natomiast możemy zauważyć, że framework Django będzie pojawiać się w co piątym ogłoszeniu.

<figure class="wp-block-image size-full">[![](https://i2.wp.com/rrowniak.com/wp-content/uploads/2022/01/image-10.png?resize=696%2C392)](https://i2.wp.com/rrowniak.com/wp-content/uploads/2022/01/image-10.png)</figure>Podobnie jak w przypadku języka Python, tutaj rozdrobnienie jest wysokie, natomiast najczęstszym wymaganiem towarzyszącym będzie Spring.

<figure class="wp-block-image size-full">[![](https://i1.wp.com/rrowniak.com/wp-content/uploads/2022/01/image-11.png?resize=696%2C377)](https://i1.wp.com/rrowniak.com/wp-content/uploads/2022/01/image-11.png)<figcaption>Dla języka Go zaskakująco często pojawia się wymaganie języka angielskiego. Może to być związane z dużą ilością ofert pracy do rozproszonych i międzynarodowych zespołów gdzie język angielski jest kluczowy. Kolejne pozycje wskazują na rozwiązania typowo chmurowe.</figcaption></figure><figure class="wp-block-image size-full">[![](https://i2.wp.com/rrowniak.com/wp-content/uploads/2022/01/image-13.png?resize=696%2C383)](https://i2.wp.com/rrowniak.com/wp-content/uploads/2022/01/image-13.png)<figcaption>Rozbicie kategorii data jest o tyle ciekawe, że nie bardzo było wiadomo co to właściwie jest. Jest to głównie praca z relacyjnymi bazami danych, najczęściej w języku Python. Potem już mamy spore zróżnicowanie.</figcaption></figure>Mam nadzieję, że analiza była ciekawą lekturą. Zdaję sobie sprawę, że możesz czuć pewien niedosyt, że można było stworzyć więcej szczegółowych zestawień, że pewne uproszczenia powinny zostać zniuansowane, itp. Daj znać jeśli jest coś co powinno znaleźć się w tym zestawieniu. Niczego nie obiecuję ale jeśli będzie zainteresowanie to zrobimy dogrywkę.