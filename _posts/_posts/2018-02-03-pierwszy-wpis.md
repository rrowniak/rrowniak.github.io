---
id: 44
title: 'Pierwszy wpis'
date: '2018-02-03T14:50:28+00:00'
author: 'Rafał Równiak'
layout: post
guid: 'http://rrowniak.com/?p=44'
permalink: /bez-kategorii-pl/pierwszy-wpis/
categories:
    - 'Bez kategorii'
---

To mój pierwszy wpis po polsku. Poprzednio umieściłem kilka artykułów w języku angielskim, w kolejce na publikacje czekają kolejne.  
Jednak zdecydowałem się rozszerzyć działalność pisarską na język polski, poniekąd na prośbę kolegi a częściowo z chęci komentowania i opisywania spraw, które są związane z naszym podwórkiem.

Używanie do tego języka angielskiego mija się z celem.  
W mojej głowie pojawiło się kilka pomysłów które chciałbym przedstawić:  
– opis technologii stojącej za bitcoinem  
– artykuł na temat dobrych praktyk w IT, takich materiałów nigdy za dużo  
– chciałbym przedstawić pewne syndromy, które niby znane przynoszą sporo szkód, dla przykładu – syndrom wybitej szyby  
– dużo drobnych porad związanych z C++, Python, Linux, środowiskiem deweloperskim, trikami jakie często stosuję ja i moi koledzy w codziennych zmaganiach  
– być może wpisy dotyczące elektroniki, ale przeczuwam, że ta tematyka może być najmniej interesująca  
Jestem również otwarty na sugestie i konstruktywną krytykę.

Dodatkowo myślę, raczej w formie eksperymentu, aby od czasu do czasu umieszczać wpisy dla ludzi nie związanych z branżą IT, które to przybliżały by nasze zmagania i ukazywały nasz świat od kuchni.

Co do regularności to nic nie mogę obiecać ponieważ jestem zaangażowany w masę różnych projektów i przedsięwzięć ale będę starał się umieszczać może krótsze wpisy ale częściej.